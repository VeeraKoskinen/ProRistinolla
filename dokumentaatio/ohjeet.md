## Pelin ohjeet:
Kun peli käynnistetään tulee heti näkyviin pelilauta, jonka alalaidassa näkyy kenen vuoro on meneillään. Kullakin vuorolla tulee pelaajan pelata merkkinsä vielä vapaana olevaan ruutuun ja sen jälkeen valita, mitä neljästä 3x3:n ruudun alueesta haluaa pyöräyttää 90° ja mihin suuntaan. Valinnat tehdään hiirellä klikkaamalla.

Pelin voittaa se pelaaja, joka saa ensimmäisenä 5 omaa merkkiänsä peräkkäin. On kuitenkin hyvä pitää mielessä, että vuorosi päättyy vasta, kun olet suorittanut myös pyöräytyksen. Näin ollen ole tarkkana, ettet anna kaverillesi ilmaista voittoa.  ;)

Pelin päätyttyä voit aloittaa uuden pelin klikkaamalla pelilautaa, jolloin aukeaa valikko. Samasta valikosta voit myös lopettaa pelin. Pelin voit lopettaa myös yläkulman punaisesta ruksista. 
